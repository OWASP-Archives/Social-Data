==Johdanto==

'''Huom! Tätä sivua työstetään edelleen. Tältä sivulta linkittyvien alasivujen suomennostyöhön saa osallistua kuka tahansa.'''

Tervetuloa OWASP Top 10 2007 -dokumentin suomennettuun versioon! Top 10 2007 kuvaa kymmentä tyypillisintä nykyään käytettävistä web-sovelluksista havaittua haavoittuvuutta. Dokumentti on uudelleenkirjoitettu alkuperäisestä vuoden 2004 versiosta. 

Java Enterprise Edition -kohtainen lista dokumentista on ladattavissa [https://www.owasp.org/images/8/89/OWASP_Top_10_2007_for_JEE.pdf täältä].

==Tavoitteet==

'''OWASP Top 10:n tärkein tavoite on kouluttaa sovelluskehittäjiä, suunnittelijoita, arkkitehtejä ja organisaatioita''' tyypillisimpien sovellushaavoittuvuuksien seurauksista. Top 10 tarjoaa perusmenetelmät näiltä haavoittuvuuksilta suojautumiseen - loistava ensiaskel turvalliseen ohjelmistokehitykseen. 

'''Tietoturvallisuutta ei saavuteta kerralla'''. Ei riitä, että sovellus tehdään turvalliseksi kerran. Esimerkiksi nyt lukemasi lista on muuttunut vuosien varrella, ja sovelluksen lähdekoodin käsittely uusien uhkien valossa takaa sovelluksen turvallisuuden jatkossakin. Lisätietoja ja tarkempia suosituksia on tarjolla englanninkielisessä dokumentissa [[Top_10_2007-Where to Go From Here|Where to Go From Here]].

'''Turvallisen ohjelmoinnin periaatteita tulee noudattaa läpi koko sovelluksen elinkaaren.''' Turvallinen web-sovellus on mahdollinen '''''vain''''' kun turvallisen ohjelmistokehityksen elinkaarimalli (Secure SDLC - Software Development Life Cycle) on mukana. Tämän mallin tulee olla oletuksena mukana sekä suunnitteluvaiheessa että kaikissa kehitysvaiheissa. Kaiken kaikkiaan erilaisia web-sovellusten tietoturvallisuuteen vaikuttavia tekijöitä voidaan nimetä yli 300. Näistä tekijöistä on tarkempia kuvauksia englanninkielisessä dokumentissa [[OWASP_Guide_Project|OWASP Development Guide]], joka sisältää oleellista luettavaa kaikille web-sovelluskehittäjille.

'''Tämän dokumentin ensisijainen tarkoitus on olla opetuksellinen, ei standardi'''. Älä käytä tätä dokumenttia tietoturvallisuuden ohjenuorana tai standardina ottamatta [mailto:owasp@owasp.org meihin yhteyttä] ensin! Jos tarvitset turvallisen ohjelmistokehityksen standardia, OWASPilla on käynnissä tähän liittyviä muita projekteja. Liittymällä mukaan tai antamalla tukea näihin projekteihin tuet niiden edistymistä parhaiten.

==Kiitokset avustajille==

{| 
|-

|OWASP Foundation kiittää [http://www.mitre.org/ MITREä] CVE-tietokannan ''Vulnerability Type Distribution -osion'' [http://cve.mitre.org/docs/vuln-trends/index.html tietojen] saattamisesta yleiseen käyttöön. Kansainvälistä OWASP Top Ten -projektia vetää ja sen sponsorina toimii [http://www.aspectsecurity.com https://www.owasp.org/images/d/d1/Aspect_logo.gif].  
|}

Projektipäällikkö: 	Andrew van der Stock (Executive Director, OWASP Foundation)

Työryhmä: 	Jeff Williams (Chair, OWASP Foundation), Dave Wichers (Conference Chair, OWASP Foundation)

OWASP Foundation kiittää osaltaan seuraavia avustajia ja kommentoijia:

*Raoul Endres (hankkeen kommentointi)
*[mailto:coley...at...mitre.org Steve Christey] (MITRE) (aineiston perinpohjainen vertaisarviointi, MITRE CWE -datan lisääminen)
*Sylvan von Stuppe (aineiston perinpohjainen vertaisarviointi)
*[http://jeremiahgrossman.blogspot.com/ Jeremiah Grossman] ([http://www.whitehatsec.com/ WhiteHat Security]) aineiston arviointi, automaattisten havaintomenetelmien arviointi
*[http://www.smithline.net/ Neil Smithline] ([http://www.OneStopAppSecurity.com/ OneStopAppSecurity.com]) (kommentit ja Wiki-version luonti)
*Colin Wong, Nigel Evans, Andre Gironda (sähköpostikommentointi)

Dokumentin käännöstyöhön Suomessa ovat osallistuneet [http://www.owasp.org/index.php/Helsinki OWASP Helsinki -jaoksen] aktiivijäsenet.

==Kooste==

{| border='1' cellpadding='2' 
|-	
|[[Top_10_2007-A1-Finnish|A1 - Verkkosivun rakenne ei säily (XSS)]]
|
Sovellus on haavoittuva verkkosivun rakenteen muutoshyökkäykselle (XSS), kun se välittää käyttäjän antaman syötteen selaimelle sellaisenaan tarkistamatta ja käsittelemättä sitä ensin asianmukaisesti. Tämä mahdollistaa hyökkääjältä tulevien komentojen suorittamisen sovelluksen alaisuudessa. Komennoilla voidaan muuttaa selaimessa esimerkiksi sivuston ulkoasua tai kaapata sivuston istuntotunnisteet.
|-

|[[Top_10_2007-A2-Finnish|A2 - Taustajärjestelmäkyselyn rakenne ei säily]]
|
Taustajärjestelmäkyselyn rakenteen muutoshyökkäykset, erityisesti SQL-tietokantakyselyn rakenteen muutoshyökkäys (SQL-injektio), ovat tyypillisiä web-sovelluksiin kohdistuvia hyökkäysmenetelmiä. Kyselyn rakenteen muutos onnistuu, kun puutteellisen suodatuksen takia käyttäjän antama syöte istutetaan suoraan osaksi taustajärjestelmäkomentoa tai tietokantakyselyä. Tämä mahdollistaa hyökkääjälle komentojen ajamisen tai tiedon muuttamisen taustajärjestelmässä.
|-

|[[Top_10_2007-A3-Finnish|A3 - Haitallisen tiedoston suoritus]]
|Käyttäjän antama tiedosto tai tiedostonimi välitetään sovellukselle tarkistamatta tiedoston sisällön tai tiedostonimen oikeellisuutta. Tämä mahdollistaa hyökkääjälle tavan liittää sovelluksen käyttöön haitallista koodia tai haitallisia tiedostoja, jotka suoritetaan palvelimella.
|-

|[[Top_10_2007-A4-Finnish|A4 - Turvaton suora viittaus tietoalkioon]]
|Jos sovellus käyttää suoria viittauksia sovelluksen sisäisesti käyttämiin tietoalkioihin, kuten tiedostoihin tai tietokantataulujen perusavaimiin, viittaukset voivat paljastua käyttäjälle esimerkiksi osoitekentässä näkyvien parametrien arvona. Tämä mahdollistaa hyökkääjälle pääsyn valtuuttamattomiin tietoalkioihin, esimerkiksi toisten käyttäjien salaisiin tietoihin, mikäli käytettyjen viittauksien vaihtamista toiseen ei ole estetty asianmukaisilla valtuutusten tarkistuksilla.
|-

|[[Top_10_2007-A5-Finnish|A5 - Puutteellinen pyynnön alkuperän tarkistus (CSRF)]]
|
Pyyntöhuijauksessa hyökkääjä lähettää sovellukseen kirjautuneelle käyttäjälle esimerkiksi sähköpostissa väärennetyn linkin, joka ohjaa käyttäjän selaimen suorittamaan hyökkääjän määräämän toiminnon käyttäjän valtuuksilla. Tämä voidaan tehdä täysin käyttäjän tietämättä, sillä kyseinen kutsu voidaan piilottaa esimerkiksi kuvaelementin sisään jollakin toisella sivustolla.
|-

|[[Top_10_2007-A6-Finnish|A6 - Tiedon vuotaminen ja puutteellinen virheenkäsittely]]
|
Sovellukset voivat tarkoituksettomasti vuotaa tietoja omista asetuksistaan ja sisäisistä toteutustavoistaan tai jopa loukata yksityisyydensuojaa erilaisten hallitsemattomien virhetilanteiden johdosta. Hyökkääjät voivat käyttää sovelluksen virheviesteistä paljastuvia tietoja joko suoraan tai apuna suunnitellessaan vakavampia hyökkäyksiä.
|-

|[[Top_10_2007-A7-Finnish|A7 - Puutteellinen tunnistusmenettely ja istunnonhallinta]]
|Käyttäjä- ja istuntotunnisteita ei usein ole suojattu riittävillä keinoilla. Tämä mahdollistaa hyökkääjille salasanojen sekä käyttäjä- tai istuntotunnisteiden keruun järjestelmästä. Tätä kautta sovelluksen käyttämisen toisten valtuuksilla mahdollistuu.
|-

|[[Top_10_2007-A8-Finnish|A8 - Puutteellinen tietojen salaus]]
|Web-sovelluksissa käytetään vain harvoin asianmukaisia salausmenetelmiä tiedon ja käyttäjätunnisteiden salaukseen esimerkiksi tietokannassa. Hyökkääjä voi tällöin helposti selvittää esimerkiksi käyttäjien henkilökohtaisia tietoja ja luottokorttinumeroita päästyään tietokantaan käsiksi esimerkiksi tietokantakyselyn rakennemuutos -hyökkäyksen avulla. 
|-

|[[Top_10_2007-A9-Finnish|A9 - Turvattomat tietoliikenneyhteydet]]
|Sovellukset käyttävät harvoin asianmukaisesti salattuja tietoliikenneyhteyksiä. Tämä voi mahdollistaa esimerkiksi liikenteen salakuuntelun.
|-

|[[Top_10_2007-A10-Finnish|A10 - Rajoittamaton URL-tason pääsy]]
|Sovellusten pääsynvalvonta perustuu usein siihen, että valtuuttamattomalle käyttäjälle ei näytetä linkkejä niihin toimintoihin, joihin hänellä ei ole oikeuksia. Nämä osoitteet saattavat kuitenkin olla yleisesti tunnettuja tai helposti arvattavia, ja hyökkääjä pystyy suorittamaan valtuuttamattomia toimia yksinkertaisesti siirtymällä näihin osoitteisiin.
|}
'''<center>Taulukko 1: Web-sovellusten Top 10 -haavoittuvuudet 2007</center>'''


Tämä dokumentti sisältää myös muutamia sivuja, jotka eivät suoraan koske mitään tiettyä haavoittuvuutta. Nämä on listattu seuraavassa taulukossa.

{| border='1' cellpadding='2' 
|-	
|[[Top 10 2007 Finnish]]
|Dokumentin pääsivu (tämä sivu) tarjoaa johdannon ja mahdollisuuden lisätä kirjanmerkkeihin koosteosuuden jatkokäyttöä varten. (lisää [https://www.owasp.org/index.php/Top_10_2007_Finnish#Kooste tämä linkki] selaimesi kirjanmerkkeihin)
|-
|[[Top 10 2007-Methodology-Finnish]]
|Kuvaus tähän dokumenttiin valittujen haavoittuvuuksien valintamenetelmistä.
|-
|[[Top 10 2007-Where to Go From Here-Finnish]]
|Vinkkejä siihen kuinka jatkaa tämän dokumentin lukemisen jälkeen.
|-
|[[Top 10 2007-References-Finnish]]
|Suositeltavaa luettavaa.
|}
'''<center>Taulukko 1a: Sivut ''OWASP Top Ten 2007'' -dokumentissa, jotka eivät liity yllä oleviin haavoittuvuussivuihin.</center>'''

==Eri versioihin liittyvä huomautus==
Vaikka ainut virallinen versio ''OWASP Top Ten 2007'' -listasta on englanninkielinen ladattava PDF-versio, OWASP on julkaissut tämän Wiki-sivun, joka sisältää PDF-dokumentin kanssa yhtenevät tiedot. Toivomme että vapaaehtoispanoksesi myötä tilanne voisi muuttua ja Wiki-versio voisi edelleen kehittyä. Tämän helpottamiseksi olemme julkaisseet englanninkielisen [[Editing:Top_10_2007|ohjesivun]].

==Ladattavat tiedostot==
Valmiita Top 10 -dokumentteja on ladattavissa seuraavilla kielillä:

* [http://www.owasp.org/images/e/e8/OWASP_Top_10_2007.pdf (englanti, PDF 930 kb)]
<!--* [http://www.owasp.org/images/2/24/OWASP_Top_10_2007.doc (Word, 514 kt)]-->

* [https://www.owasp.org/images/c/ce/OWASP_Top_10_2007_-_French.pdf (ranska, PDF 455 kt)]

* [http://www.metasecurity.org/owasp/OWASP_Top_10_2007_Korean.pdf (korea, PDF 768 kt)]

* [http://csirt.ulakbim.gov.tr/dokumanlar/Ceviri_OWASP_ilk10_2007.pdf (turkki, PDF 718 kb)]

* [http://www.owasp.org/images/4/42/OWASP_TOP_10_2007_PT-BR.pdf (brasilianportugali, PDF 329 kt)]

* [https://www.owasp.org/images/a/ae/OWASP_Top_10_2007_Spanish.pdf (espanja, PDF 488 kt)]

* [https://www.owasp.org/images/8/89/OWASP_Top_10_2007_for_JEE.pdf OWASP Top 10 (Java Enterprise Edition), PDF 630 kt)]

* Etsitkö jollain muulla kielellä laadittua versiota? Otamme mielellämme vastaan panoksesi käännöstyöhön. Ota yhteyttä Andrew van der Stockiin (vanderaj ...(@)... owasp.org) lisätietojen saamiseksi.

{{Top_10_2007:BottomTemplate|usenext=NextLink|next=-Methodology|useprev=Nothing|usemain=Nothing}}