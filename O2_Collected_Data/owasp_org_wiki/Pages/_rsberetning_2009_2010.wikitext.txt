Det har vært et jamt stigende antall medlemmer på vår mailing-liste og i skrivende stund er det 134 medlemmer med 19 på sammendrag og 115 på direkte-mail. 

Etter generalforsamlingen 4. juni 2009 har vi hatt 7 medlemsmøter inkludert det i kveld og det har stort sett vært mellom 10 og 25 deltakere på møtene. I tillegg hadde vi en sosial runde med OWASPils 3. desember 2009.

Styret i perioden har bestått av: 
* Kåre Presttun (leder) 
* Erlend Oftedal (kasserer) 
* Harald Øygard (styremedlem) 
* Knut Vidar Siem (varamedlem) 

og valgkomiteen har bestått av: 
* Åsmund Skomedal 
* Markus Harboe 

Det har ikke vært aktiviteter som har krevd egen økonomi i lokalavdelingen så det ikke noe å rapportere økonomisk. All aktivitet så langt har vært sponset av vertskapet for de forskjellige møtene. Annen aktivitet har det ikke vært. Vi har USD 2020 på konto hos Kate Hartmann som kan benyttes til forskjellige prosjekter.

10. mai blir det møte sammen med andre ”Communities” under navnet Communities in Action. I den forbindelse er det bestilt roll up og stand for å ha en informasjonsstand i fellesområdet. Det er også bestilt to komplette sett med OWASP bøker til å ha på standen. Noe av dette vil trekkes fra vår konto sentralt.

OWASP Norway Chapter er representert med Kåre Presttun i organisasjonskomiteen til AppSec Europe 2010 som blir i Aula Magna, Stockholm University 21-24 juni 2010. I denne sammenheng har Kåre vært involvert i å plukke ut kurs til de to første dagene og foredrag til selve konferansen.

Det konkluderer lederens beretning. 

Oslo 6/4-2010 

Kåre Presttun<br>
Leder<br>
OWASP [[Norway]] Chapter